{
"type": "FeatureCollection",
"name": "natursti-linjer2-25832",
"crs": { "type": "name", "properties": { "name": "urn:ogc:def:crs:EPSG::25832" } },
"features": [
{ "type": "Feature", "properties": { 
    "postnr": 1, "koordinater": "1194833.852,8392708.127", "navn": "Post 1 Introduksjon",
    "tekst": "Skogen er vårt rikeste økosystem, med desidert flest arter. Her kan man finne alt fra papirtynne lav og biller som bare er noen millimeter lange, til trær som er så tykke at det trengs flere personer for å nå rundt dem. Disse artene lever av og med hverandre i et komplekst samspill.\n\nSamtidig er skogen det økosystemet som er mest negativt påvirket av mennesker. For eksempel lever omtrent 50% av de truede artene i Norge i skog. De siste århundrene har særlig skogbruket fjernet leveområder for mange arter.\n\nDet meste av skogen i Norge er først og fremst formet av menneskelig aktivitet. Men hvordan ser en naturlig skog ut? Er det bra for skogen at trær dør og at skogen brenner? Kan man drive naturvennlig skogbruk?\n\nBli med på en tur i skogen og få svar på disse og en mengde andre spørsmål.\n\nFølger du løypa og trykker på hvert av punktene underveis vil du bli kjent med mange merkelige skoglevende arter, lære å se forskjell på ulike typer skog, og få en smakebit på ulike måter å drive skogbruk. Bli med!",
    "turen_videre": "Neste post ligger i det nordøstlige hjørnet av parkeringsplassen. For å komme hit kan du gå fra Sandås (hvor du nå står) og krysse parkeringsplassen slik at du står i kanten av skogen på andre siden. Følg skogkanten til du når en liten bro som går over en bekk i enden av parkeringsplassen. Du er nå i nærheten av post 2."
    }, "geometry": { "type": "MultiLineString", "coordinates": [ [ [ 596752.347368865273893, 6649156.077120170928538 ], [ 596752.347368865273893, 6649156.077120170928538 ] ] ] } },
{ "type": "Feature", "properties": { 
    "postnr": 2, "koordinater": "1195172.28,8392965.35", "navn": "Post 2 Skogmiljøet",
    "tekst": "Du står nå på en åpen flate i kanten av parkeringsplassen. Kanskje er det en varm sommerdag og varme solstråler får svetten til å dryppe fra nesa. Eller kanskje det er blitt høst, og visne blader feier over parkeringsplassen.\n\nUansett vind eller sol, når du snart går inn i skogen, vil du merke et annet klima. Inne i skogen er det svalt, og vinden du kjente ute på parkeringsplassen er knapt merkbar. Trærne står i veien for både solstrålene og vinden, og skaper et stabilt klima.\n\nDet er ikke bare mennesker som trives i den svale skogen, også mange andre organismer liker seg godt her. Når du nå går innover, kan du se etter mose på skogbunnen. Moser har ikke røtter som kan hjelpe dem med å hente vann fra jordsmonnet. De må hente vannet direkte fra lufta. Skogmiljøet gir moser et stabilt fuktighetsnivå. En stor andel av mosene som vokser i Norge finner vi kun i skogen.",
    "turen_videre": "Følg den blåmerkede stien nordover i skogen til du får beskjed om noe annet. Sjekk gjerne i appen underveis om du er på rett kurs mot neste punkt."
    }, "geometry": { "type": "MultiLineString", "coordinates": [ [ [ 596768.47055935987737, 6649160.577131181024015 ], [ 596933.903846707078628, 6649293.775927189737558 ] ] ] } },
{ "type": "Feature", "properties": { 
    "postnr": 3, "koordinater": "1195232.39,8393094.63", "navn": "Post 3 Ulike typer skog",
    "tekst": "Du befinner deg nå i en liten dal, med små knauser på hver side. I dalen renner det en liten bekk gjennom en fuktig skog. Nede i dalen ser du grantrær, og i skogbunnen kan du finne gress, moser og sneller. På andre siden av stien kan du se tørre knauser kledd med furutrær og lyng.\n\nDet kuperte og varierte terrenget skaper ulike miljøer ganske nær hverandre. Her trives ulike trær og andre arter. Skogen i området består derfor naturlig av et lappeteppe av ulike typer skog. Litt furu her, litt gran der, og med løvtrær av ulike slag innimellom.",
    "turen_videre": "Følg den blåmerkede løypa. Ta til høyre i det første krysset du møter."
    }, "geometry": { "type": "MultiLineString", "coordinates": [ [ [ 596934.175365683855489, 6649294.546133134514093 ], [ 596962.615129288984463, 6649360.283947367221117 ] ] ] } },
{ "type": "Feature", "properties": { 
    "postnr": 4, "koordinater": "1195380.65,8393438.16", "navn": "Post 4 Død ved",
    "tekst": "Du står nå ved en gran som vinden har røsket opp med rota. Røttene peker mot himmelen, og stammen og grenene ligger langs bakken. Treet er dødt.\n\nFor det enkelte tre er det kjedelig at livet nå er over, men for mange andre organismer i skogen er det nå livet begynner. Døde trær, og spesielt store døde trær, er leveområder for mange arter. Sopp og mange insekter lever av å spise det døde treet, mens både fugler og rovinsekter drar på jakt her. Mange dyr bruker også døde trær som bolig. Nesten 10% av de over 50 000 artene vi kjenner fra Norge, er knyttet til døde trær.\n\nAll denne aktiviteten fører til at treet gradvis brytes ned. Et grantre brytes gjerne ned over noen tiår, mens det kan ta flere hundre år å bryte ned et furutre.\n\nI skogsområder som har vært lite påvirket av mennesker i lang tid vil det gjerne være over 10 ganger mer død ved enn i områder med skogsdrift. I slike områder vil det også være døde trær i alle størrelser og nedbrytningsstadier.",
    "turen_videre": "Følg den blåmerkede løypa."
    }, "geometry": { "type": "MultiLineString", "coordinates": [ [ [ 596962.615129288984463, 6649360.283947370015085 ], [ 597032.548974219243973, 6649533.719882795587182 ] ] ] } },
{ "type": "Feature", "properties": { 
    "postnr": 5, "koordinater": "1195425.99,8393465.15", "navn": "Post 5 Sopp og trær",
    "tekst": "Dersom du er ute og går på sensommeren eller høsten, kan du ta en titt rundt deg og se etter sopp. Det er ikke tilfeldig at soppen dukker opp i skogen. Mange sopparter samarbeider nemlig med trærne og deler vann og næringsstoffer med dem. Som gjengjeld gir treet sukker fra fotosyntesen tilbake til soppen. Både soppen og treet har derfor nytte av hverandre. Sopp som samarbeider med trær på denne måten kalles mykorrhizasopp.\n\nMange av de vanligste soppene du kan finne i skogen om høsten er mykorrhizasopp, som den giftige fluesoppen eller den spiselige kantarellen. De små hattene som du ser i skogbunnen er egentlig soppens formeringsorgan og bare en liten del av soppen. Nede i bakken danner soppene et stort nettverk av fine sopptråder. Disse er svært flinke til å finne frem til vann og næringsstoffer som de deler med trærne.",
    "turen_videre": "Følg den blåmerkede løypa."
    }, "geometry": { "type": "MultiLineString", "coordinates": [ [ [ 597032.548974219243973, 6649533.719882795587182 ], [ 597054.927804597071372, 6649547.706651782616973 ] ] ] } },
{ "type": "Feature", "properties": { 
    "postnr": 6, "koordinater": "1195454.36,8393492.11", "navn": "Post 6 Flatehogst",
    "tekst": "",
    "turen_videre": "Du skal gå til høyre i krysset, mot Sogn gruver.\n\nNår du går mot gruvene, kan du se på din høyre side. Her vil du se at flertallet av trærne er ganske små, fordi området ble flatehogd for rundt 15 år siden.\n\nFlatehogst innebærer at man hogger alle, eller nesten alle trærne samtidig. Dette fører til at det dannes store flater uten trær, kalt hogstflater. På slike hogstflater kommer det mye sollys inn, og vinden stoppes ikke av trærne. Det er derfor et helt annet miljø å leve i enn inne i skogen.\n\nArter du finner inne i skogen, som blåbær og mange arter av mose og lav, er ofte borte fra hogstflater. I stedet vil planter som trives i sollys, blant annet bringebær, begynne å vokse. Etter noen år vil nye trær ha vokst seg store nok til å skygge for de solelskende plantene på hogstflata. Men det kan ta mange tiår, eller til og med flere hundre år, før skogens arter er tilbake.\n\nI dag skjer det meste av hogst i Norge som flatehogst. Skogen hogges gjerne etter at den har vokst i 60-120 år. Mange av artene rekker ikke å slå rot i skogen før den hogges på nytt. Arter som trives inne i eldre skog får derfor færre leveområder."
    }, "geometry": { "type": "MultiLineString", "coordinates": [ [ [ 597054.927804597071372, 6649547.706651782616973 ], [ 597068.914573583053425, 6649561.693420767784119 ] ] ] } },
{ "type": "Feature", "properties": { 
    "postnr": 7, "koordinater": "1195529.48,8393440.07", "navn": "Post 7 Skogbrann, vindfall, og insekter",
    "tekst": "Under kraftige skogbranner, store vindfall eller større insektangrep kan en stor del av trærne i et område dø. Disse døde trærne er leveområde for en mengde arter.\n\nMen for skogbruket kan dette innebære økonomiske tap. I Norge forsøker vi derfor å begrense omfanget av slike hendelser. Vi har blitt særlig effektive i å forhindre skogbrann. Det har ført til at de rundt 100 norske artene som er spesielt tilpasset skogbrann, har fått dårligere levevilkår og mange av dem er truet.\n\nDet er lett å tenke seg at skogbruket etterlikner disse naturlige katastrofene når de hogger store åpne hogstflater. Men skogbruket fjerner den viktigste maten for beboerne på de naturlige 'katastrofeområdene', nemlig de døde trærne.\n\nI tillegg er slike katastrofer sjeldne i skogstypene som finnes i marka rundt Oslo. Dersom skogen ble overlatt til seg selv, ville de fleste trærne vokse opp inne i skogen og dø omgitt av levende trær.",
    "turen_videre": "Den neste posten er lagt ved Sogn gruver. Forsett langs stien og ta til venstre når du ser at du nærmer deg posten i Fotspor. Inngangen til gruvene er omringet av et gjerde, og du må gå helt opp til gjerdet for å se inngangen. "
    }, "geometry": { "type": "MultiLineString", "coordinates": [ [ [ 597068.914573583053425, 6649561.693420767784119 ], [ 597107.145075478241779, 6649536.517236593179405 ] ] ] } },
{ "type": "Feature", "properties": { 
    "postnr": 8, "koordinater": "1195626.75,8393390.47", "navn": "Post 8 Sogn gruve",
    "tekst": "Nå står du ved det som kanskje er Norges første jerngruve, Sogn gruve. Utvinning av jernmalm fra myrer har foregått i flere tusen år i Norge, men her begynte man å hente jernmalmen ut av berggrunnen.  Allerede i 1540 var det aktivitet her og med varierende lønnsomhet ble gruva drevet i 80 år.  Rundt år 1800 startet gruvedriften opp igjen, og denne gangen varte driften i 50 år.\n\nFør man hadde dynamitt krevde gruvedriften mye trevirke for å varme opp og sprekke steinen i gruva slik at man fikk malmen ut. Mye av skogen rundt gruva brant nok opp nede i gruva. Når jernmalmen så var hentet ut, krevdes det store mengder skog til å lage trekull. Trekullet ble brukt i store ovner hvor man utvant jernet fra jernmalmen.\n\nJernutvinning og ikke minst trelasthandelen har siden 1500-tallet ført til økende hogst i de norske skogene. Da papirindustrien begynte å bruke tømmer i siste halvdel av 1800-tallet ble hogsten ekstra omfattende. På denne tiden drev man ikke flatehogst, men hogget ut de største og beste trærne først.\n\nMot slutten av 1800-tallet begynte det å bli lite igjen av de store trærne i skogen, men papirindustrien kunne ta imot mindre trær. Dette førte til at skogen på 1920-tallet mange steder var svært uthogget. Likevel var det ikke så mange helt åpne hogstflater, så mange arter som trivdes i skogen overlevde.\n\nEtter andre verdenskrig la man om skogbruket med mål om å få opp volumet av skog. Metoden var flatehogst og rask planting av trær, oftest gran. Trærne som vokser opp står ganske tett og er like gamle. Slike skoger har skapt mye tømmer, men dårlige leveområder for mange arter i skogen.",
    "turen_videre": "For å komme til post 9 må du gå tilbake igjen og passere post 7 og 6. Ta til høyre i krysset ved post 6, og rett etter dette skal du ta stien til venstre. Følg stien til du kommer til et nytt kryss, her finner du post 9."
    }, "geometry": { "type": "MultiLineString", "coordinates": [ [ [ 597107.145075478241779, 6649536.517236593179405 ], [ 597156.564992562285624, 6649513.205954943783581 ] ] ] } },
{ "type": "Feature", "properties": { 
    "postnr": 9, "koordinater": "1195272.06,8393889.77", "navn": "Post 9 Flerbruk",
    "tekst": "Stikrysset du står i nå vitner om at marka rundt Sognsvann er et populært turområde. Brede stier krysses av en mengde småstier. Du trenger ikke gå langt før du støter på en velbrukt sti.\n\nDe fleste Osloborgere bruker skogene rundt byen. 85% av innbyggerne bruker marka minst en gang i året (Markaundersøkelsen 2021). Nesten alle disse har gått fottur, halvparten har gått på ski og mange har også syklet, badet, grillet, fisket, plukket bær og sopp, eller sett på dyr og planter.\n\nDet er gjort flere studier av hvilke typer skog folk liker å drive friluftsliv i. Selv om folk har ulike meninger, finnes det noen fellestrekk. For eksempel liker de fleste en variert skog med trær i ulike aldre og en del ordentlig store trær. Disse ønskene kommer i konflikt med det meste av dagens skogbruk hvor flatehogst og plantefelt dominerer.\n\nOslo kommune eier størstedelen av skogsområdene som grenser mot byområdene i Oslo, og dette er også de områdene som brukes mest av byens innbyggere. Når kommunen skal drive skogbruk må de ikke bare ta hensyn til mangfoldet av planter, dyr og sopp i skogen, men også menneskene som bruker skogen. Bymiljøetaten i Oslo, som driver skogbruket i kommunen har derfor de siste 15 årene begynt å hogge på en ny måte.\n\nDette får du vite mer om senere.",
    "turen_videre": "Følg den stien som går nordvestover langs vannet (Svartkulp) til du kommer til en grusvei."
    }, "geometry": { "type": "MultiLineString", "coordinates": [ [ [ 597157.031218195334077, 6649513.205954946577549 ], [ 596972.405867579393089, 6649758.440637831576169 ] ] ] } },
{ "type": "Feature", "properties": { 
    "postnr": 10, "koordinater": "1195110.74,8394387.74", "navn": "Post 10",
    "tekst": "",
    "turen_videre": "Ta til venstre på grusveien og gå sørover: Etter å ha gått omtrent 150 meter langs veien skal du gå ned i skogen, vestover mot Sognsvann."
    }, "geometry": { "type": "MultiLineString", "coordinates": [ [ [ 596972.405867579393089, 6649758.440637831576169 ], [ 596884.755448600044474, 6650005.540223258547485 ] ] ] } },
{ "type": "Feature", "properties": { 
    "postnr": 11, "koordinater": "1195008.58,8394179.89", "navn": "Post 11 Skogbruk i Oslo kommune",
    "tekst": "Det er Oslo kommune som eier denne skogen og driver skogbruket her. Kommunen har stort sett gått bort fra å hogge alle trærne i et område. I stedet plukker de ut noen trær som hogges. Deretter venter de noen år før de plukker ut noen nye trær når disse er blitt store nok. Denne måten å hogge på kalles ofte plukkhogst eller lukket hogst. I tillegg til å drive plukkhogst, lar kommunen enkelte trær bli eldre enn det som er vanlig i skogbruket ellers.\n\nVed å drive skogen på denne måten skapes en skog med trær i ulike aldre og små lysninger innimellom. Dette er en skog som oppleves mer naturlig og hvor mange vil trives med å drive friluftsliv. En slik skog gir bedre forhold for mange av artene som ikke trives med flatehogst og tette skoger med trær som er like gamle (plantefelt).",
    "turen_videre": "Post 12 ligger inne i skogen på andre siden av veien fra post 11. Gå ut på veien igjen. Finn stolpe 009 (se bilde) og gå noen meter videre langs veien mot parkeringsplassen på Sogn (sørover). Her finner du en liten sti innover i skogen (se bilde under). Følg stien noen meter før du går mot høyre inn til et område hvor du finner en del døde trær. Her finner du posten."
    }, "geometry": { "type": "MultiLineString", "coordinates": [ [ [ 596884.755448600044474, 6650005.540223258547485 ], [ 596836.267982781748287, 6649901.105681493878365 ] ] ] } },
{ "type": "Feature", "properties": { 
    "postnr": 12, "koordinater": "1194939.65,8394175.64", "navn": "Post 12 Nøkkelbiotop",
    "tekst": "Bruk først litt tid på å se deg rundt og tenk over hva som skiller skogen på dette stoppet fra skogen ved forrige stopp.\n\nOslo kommune forsøker å drive skogsdrift på en måte som fører til at skogen ligner på en lite påvirket skog, blant annet med trær i ulike aldre. Dette er en skog både folk og mange plante- og dyrearter trives i. Men det er likevel en viktig forskjell mellom en skog som hogges og en som får utvikle seg uten for mye påvirkning: Mengden av gamle trær og døde trær.\n\nNår man hogger tar man ut de største trærne. Dermed rekker ikke disse trærne å bli gamle eller ordentlig store. Gamle og store trær er leveområde for mange arter, for eksempel mange lavarter.\n\nHogsten fører også til at det blir lite døde trær. I skogsområder som har vært lite påvirket av mennesker i lang tid vil det gjerne være over 10 ganger mer død ved enn i områder hvor det drives skogsdrift. I slike områder vil det også være døde trær i alle størrelser og nedbrytningsstadier. 40% av de truede artene i skogen lever i og på døde trær. Mange av disse artene er insekter og sopp, men også fugler som granmeis og slagugle.\n\nFor å sørge for at det finnes i det minste noen store døde trær, settes det igjen noen områder hvor naturen får utvikle seg uten særlig hogst. Slike områder kalles nøkkelbiotoper.\n\nDu står nå i en slik nøkkelbiotop. Her finnes det noen døde trær, men det er også en del gamle trær. Enkelte trær er opp mot 270 år gamle. I dette området skal naturen få utvikle seg ganske fritt, slik at de gamle trærne får bli enda eldre. Når trærne etter hvert dør, vil det også dannes mer død ved i området.",
    "turen_videre": "Neste post befinner seg inne i skogen. For å finne post 13 kan du gå ut på veien igjen og gå til lysstolpe 0013. Gå noen meter inn i skogen. Her finner du post 13."
    }, "geometry": { "type": "MultiLineString", "coordinates": [ [ [ 596836.267982781864703, 6649900.173230226151645 ], [ 596801.767285949317738, 6649897.37587643135339 ] ] ] } },
{ "type": "Feature", "properties": { 
    "postnr": 13, "koordinater": "1194864.45,8393860.89", "navn": "Post 13 Skog og karbonlagring",
    "tekst": "Skogen som nå omgir deg, består av trær i litt ulike aldre. Noen av trærne er flere hundre år gamle. Disse trærne lagrer store mengder karbon. Jo mer karbon skogen tar opp, jo mindre karbondioksid blir igjen i atmosfæren. Mindre karbondioksid i atmosfæren betyr reduserte klimaendringer.\n\nTidligere trodde man at trærne sluttet å lagre karbon etter en viss alder, men i dag vet vi at trærne kan fortsette karbonlagringen i flere hundre år. Å la trær bli gamle i skogen er derfor en effektiv måte å fjerne karbondioksid fra atmosfæren.\n\nNorske skoger lagrer store mengder karbon, men det meste av karbonet er ikke lagret i trærne. Omtrent 80% av karbonet som er lagret i norske skoger er lagret i jorda under trærne. Jorda inneholder rester etter døde trær, blader og røtter som ikke er brutt ned. I tillegg samarbeider trærne med de tidligere nevnte  mykorrhizasoppene. Soppene lagrer karbon i jorda.\n\nDersom man flatehogger skogen, vil sollyset slippe ned til skogbunnen. Dette fører til økt nedbryting av planterester, og deler av karbonet som er lagret i jorda slipper ut i atmosfæren. I tillegg forsvinner mykorrhizasoppen som ikke lenger får sukker fra trærne.\n\nDet tar flere tiår etter hogst før man igjen har lagret samme mengde karbon i jorda, og enda lengre tid før man har lagret like mye karbon i trærne. Den raskeste måten å lagre mer karbon i skogen på, er derfor å verne skogsområder. Der man driver skogsdrift, bør man la noen trær bli gamle og drive plukkhogst i stedet for flatehogst.",
    "turen_videre": "Neste post finner du antakelig enklest ved å følge veien til du ser parkeringsplassen. Når du ser et lite rødmalt toalett og en liten bro som går over en bekk i kanten av parkeringsplassen, skal du ta til venstre på grusstien. Etter noen titalls meter går du inn på en traktorvei og følger den til du møter første traktorvei til høyre. Følg denne veien noen meter til du står i restene etter en granbestand, hvor grantrærne står tett sammen Granbestanden var tidligere betydelig større, og det kan være vanskelig å se restene."
    }, "geometry": { "type": "MultiLineString", "coordinates": [ [ [ 596801.767285949317738, 6649897.37587643135339 ], [ 596768.199040382751264, 6649738.859161257743835 ] ] ] } },
{ "type": "Feature", "properties": { 
    "postnr": 14, "koordinater": "1195025.74,8393432.36", "navn": "Post 14 Lite granbestand",
    "tekst": "Du befinner deg nå i en bitteliten granbestand. Disse trærne er like gamle og står tett. Sammenlignet med en del av skogen du har sett på tidligere, er det mye mindre lys som trenger ned gjennom granbaret, og det er lite vegetasjon på bakken.\n\nI dagens skogbruk plantes det vanligvis gran etter at man har flatehogget et område. Flatehogst innebærer at man hogger praktisk talt alle trærne. Så vokser granplantene opp på den nye hogstflaten. De små trærne står med en bestemt avstand fra hverandre, og etter hvert som de vokser til, danner de tette ens-aldrede bestander. Avhengig av hvor fort trærne vokser, hogges de igjen etter 60 til 120 år.\n\nSlike skoger produserer mye tømmer, men de er lite varierte, og mange av artene som finnes i mer naturlige granskoger finnes ikke her. For eksempel er blåbær en viktig plante for mange arter, som elg, skogsfugl, hare og mange insekter. Mange lavarter som vokser på trær er avhengig av barken som finnes på gamle trær for å kunne trives.",
    "turen_videre": "Den siste posten, post 15, ligger på samme sted som du startet turen. Den raskeste måten å komme seg tilbake på er å følge kanten av parkeringsplassen. Hold et lite skogholt på høyre side og parkeringsplassen på venstre side. Fortsett til du ser Naturvernforbundets kontor på Sandås. Alternativt kan du følge grusveien nærmere Sognsvann tilbake til samme sted."
    }, "geometry": { "type": "MultiLineString", "coordinates": [ [ [ 596768.199040382751264, 6649738.859161257743835 ], [ 596854.917008096119389, 6649526.260272668674588 ] ] ] } },
{ "type": "Feature", "properties": { 
    "postnr": 15, "koordinater": "1194791.464,8392697.477", "navn": "Post 15",
    "tekst": "Du har nå kommet til den siste posten. Det du har lært i dag har kanskje fått deg til å se skogen på en litt annen måte. Synet av en sopp får deg muligens til å tenke på det fine nettverket av sopptråder under føttene dine som kveiler seg rundt trærnes røtter og deler vann og næringsoffer med dem. I et dødt tre ser du ikke lengre bare avfall, men heller et gigantisk matfat og boliger for et utall av organismer.\n\nSkogen er et komplekst økosystem som myldrer av liv, men som også har opplevd omfattende endringer på grunn av menneskelig aktivitet. Vi har vært igjennom perioder med intens utnyttelse av skogen, med sterk hogst og dyrking av trær. Heldigvis har vi nå mulighet til å peke ut en ny retning for skogene våre. Nye måter å drive skogbruk og vern av viktige områder kan gi oss naturresurser fra skogen, samtidig som det skaper et miljø der både mennesker og andre arter trives. \n\nDu kan bidra til dette ved å dele kunnskapene du nå har fått med andre, og være bevisst hvordan skogen der du ferdes ser ut. Jo flere som kjenner verdiene i skogene, jo større er sjansen for at de bevares.  Takk for at du deltok på denne turen med oss!\n\nTakk også til Oslo kommune som har støttet utviklingen av denne naturstien økonomisk. Takk til Dag Håvard Engebråten, som har bidratt med stemmen sin til naturstien. Naturstien er skrevet og utformet av Naturvernforbundet i Oslo og Akershus.\n\nHar du spørsmål eller kommentarer til naturstien kan du henvende deg til Naturvernforbundet i Oslo og Akershus (NOA) på mailadressen under. Under finner du også en lenke til NOAs hjemmesider hvor du finner mer informasjon om skog, naturvern og andre temaer.\n\nnoa@naturvernforbundet.no\n\nhttps://naturvernforbundet.no/osloogakershus/",
    "turen_videre": ""
    }, "geometry": { "type": "MultiLineString", "coordinates": [ [ [ 596854.663248652708717, 6649526.196098293177783 ], [ 596747.297811733791605, 6649154.800895874388516 ] ] ] } }
]
}
